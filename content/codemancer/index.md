---
title: Codemancer
hero: ./hero.jpg
priority: 400
slug: codemancer
tags: [silmukat, lukutaidottomille]
---

- Pelin kartasta voi valita minkä kentän harjoituksen pelata, jokainen "kenttä" on oikeasti usemman kentän setti
- Koodieditori jää joskus harvoin jumiin, ei auta muuta kuin poistua takaisin kenttäkarttaan ja käynnistää harjoitus uusiksi
- Tekee yksittäisten demonstroinnista luokan edessä vaikeampaa, koska joutuu pelaamaan edelliset kentät päästäkseen oikeaan
- Valitaan lemmikki, vähän kuin Pokemonissa. Ohjelmoimaan lemmikille liikesarjoja.
- Toista-silmukka näyttää erilaiselta kuin Code.orgin harjoituksissa, mutta toimii samalla tavalla
- Noppa-ikonit, ei tarvitse osata edes numeroita
- Sano että aina jos näkyy sininen "OK"-merkki niin sitä painetaan jotta päästään oppaassa eteenpäin
- Pitää tehdä omat profiilit, voi jatkaa seuraavalla tunnilla jos haluaa ja samalla padilla voi eri oppilaat edetä omassa tahdissaan omilla profiileillaan

Code.orgin harjoituksissa liikkumiskäskyt piti laittaa toista-silmukan sisään jos haluttiin liikkua monta ruutua peräkkäin. Codemancerissa esim. Liiku-käskyn yhteydessä voi suoraan kertoa käskylle lisätietona montako ruutua halutaan liikkua, eikä erillistä toista-silmukkaa tarvita. Tällaista käskylle (funktiolle) annettavaa lisätietoa kutsutaan ohjelmoinnissa argumentiksi. Oppilaille tätä ei mielestäni erikseen tarvi korostaa sillä eron hahmottaminen voi olla opettajallekin hankalaa. Funktio-argumentin käsite selkenee oppilaille (ja opettajalle) esimerkiksi tulevissa Minecraft-harjoituksissa olevalla "Aseta"-käskyllä, jolle voi kertoa lisätietona (argumenttina) mikä palikka laitetaan: Koivulankku, Kivipalikka yms.

**Esimerkkikuvat** auttavat oppilaita (ja opettajia) hahmottamaan toistuvia kaavoja heksaruudukossa (ja toteuttamaan niitä toista-silmukoilla): **linkki**

Ainakin 1-2 luokkalaisten kanssa kannattaa pelata Codemanceria vain sen verran mitä yhten oppitunnin aikana ehditään, sillä kentät muuttuvat melko nopeasti liian vaikeiksi; lisäksi kuusikulmioruudukossa (eli heksaruudukossa) liikkuminen ja toistuvien kaavojen/kuvioiden hahmottaminen heksaruudukossa on oppilaille melko vaikeaa).

